---
path: дјечија-емисија-палчићи
image: /assets/emisija_1.jpg
date: 2020-07-29T15:56:16.899Z
title: Дјечија емисија “Палчићи”
---
Споразум о пословној сарадњи, који се односи се на снимање дјечије емисије „ПАЛчићи“, потписали су данас главни и одговорни уредник магазина „Паљанске новости“ Тања Гавриловић, В.Д директорица вртића „Бубамара“ Вања Југовић, те начелник Бошко Југовић у име општине Пале као оснивача вртића „Бубамара“.

Према ријечима главне и одговорне уреднице магазина „Паљанске новости“ Тање Гавриловић, дјечија емисија „ПАЛчићи“ биће емитована сваке недјеље у 12.00 часова, док ће премијерна емисија бити приказана у недјељу, 02. августа, на [службеном You Tube каналу „Паљанских новости“](https://www.youtube.com/c/%D0%9F%D0%B0%D1%99%D0%B0%D0%BD%D1%81%D0%BA%D0%B5%D0%BD%D0%BE%D0%B2%D0%BE%D1%81%D1%82%D0%B8/).

„Циљ ове емисије је промоција лијепих ствари у нашој општини, те промоција наших најмлађих и најслађих суграђана. Битно је напоменути да је ова емисија снимана у договору са родитељима, што подразумијева писану сагласност свих родитеља малишана који ће учествовати у снимању, у складу са законским прописима. Захваљујем директорици вртића Вањи Југовић, која нам је омогућила и уступила просторије вртића за снимање емисије, те начелнику Југовићу и цијелом руководству општине Пале, који увијек излазе у сусрет у нашим потребама, те дају безграничну подршку“, истакла је Гавриловићева.